+++
topics = [ "हिंसा",]
ratings = [ "vvasuki:5",]
meters = [ "UNKNOWN",]
pratimaalaa_letters = [ "र", "न",]
jsonClass = "Subhaashita"
title = "नाघ्नतः कीर्तिरस्तीह"

+++

<details open><summary>Text</summary>

नाघ्नतः कीर्तिरस्तीह न वित्तं न पुनः प्रजाः  
इन्द्रो वृत्रवधेनैव महेन्द्रः समपद्यत  
य एव देवा हन्तारस्ताल्ँलोकोऽर्चयते भृशम्  
हन्ता रुद्रस्तथा स्कन्दः शक्रोऽग्निर्वरुणो यमः  
हन्ता कालस्तथा वायुर्मृत्युर्वैश्रवणो रविः  
वसवो मरुतः साध्या विश्वेदेवाश्च भारत  
एतान्देवान्नमस्यन्ति प्रतापप्रणता जनाः  
न ब्रह्माणं न धातारं न पूषाणं कथंचन  
मध्यस्थान्सर्वभूतेषु दान्ताञ्शमपरायणान्  
यजन्ते मानवाः केचित्प्रशान्ताः सर्वकर्मसु  
न हि पश्यामि जीवन्तं लोके कंचिदहिंसया  
सत्त्वैः सत्त्वानि जीवन्ति दुर्बलैर्बलवत्तराः
</details>
